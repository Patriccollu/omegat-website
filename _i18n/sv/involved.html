<div class="container">
			
<h2>OmegaT och du</h2>


			
<p>OmegaT är inte bara en produkt, det är ett spännande projekt, och du kan ta del av det.</p>

<p>OmegaT är fri programvara. Det betyder att användare som du är fria att ladda ner det och använda det med väldigt få restriktioner. Du är också fri att kopiera det och skicka det vidare till andra.</p>


			 
<p>OmegaT är ett program med öppen källkod. Det betyder att om du känner för det kan du modifiera OmegaT för att passa dina behov. Förespråkare av öppen källkod tycker att detta är viktigare än att man inte behöver betala någonting.</p>


			 
<p>På samma sätt drivs OmegaT-projektet av frivilliga som inte får ersättning för sitt arbete och den tid de lägger ner på projektet. Om du funnit att OmegaT är användbart, får du gärna kontakta utvecklingsteamet för att donera pengar. Dock är projektet mer berorende av att OmegaT-användare ger support på andra sätt, snarare än genom finansiella bidrag.</p>


			 
<p>OmegaT-projektet har behov av ytterligare stöd inom nästan alla områden. Även om de flesta användare är medvetna om detta är deras reaktion ofta: &quot;Men jag kan inte programmera!&quot;. Programmering är givetvis det viktigaste arbetet, och utan programmering, inget program. Men programmering är inte det enda som behövs. Nedan är en lista på områden som behöver fler frivilliga!</p>

 
<h3>Författa dokumentation</h3>


<p>Dokumentation är väldigt viktigt. Många av er som läser detta kommer vara översättare som översatt en hel del användardokumentation. Har du funderat på att skriva egen användardokumentation? Det är verkligen en intressant tankeställare!</p>


<h3>Lokalisation</h3>


<p>Tack vare översättare har OmegaT:s användargränssnitt och/eller hjälptexter översatts till flera språk.  Det betyder att det bara är några tusen kvar! Att lokalisera OmegaT till andra språk är också ett fortgående arbete, eftersom nya funktioner och verktyg läggs till hela tiden. Se <a href="translation-info.html">här</a> för ytterligare information om att lokalisera/översätta OmegaT.</p>


<h3>Test</h3>


<p>En av de mest användbara sakerna OmegaT-användare kan göra är... att använda OmegaT. Och när de hittar saker som inte fungerar, eller brister i dokumentaionen, berättar de för oss om dessa.</p>


<p/>

<h3>Programmering (Java)</h3>


<p>OmegaT är skrivet i Java. Om du är programmerare och du råkar kunna Java, hör av dig... Om inte...</p>

<h3>Programmering (inte Java)</h3>


<p>... är det inte alls så att all programmering behöver att göras i Java. Om du kan programmera med ett annat språk, kan du skriva kod för att stödja kärnprogrammet. Sådan hjälpkod har redan skrivits i t.ex. Star Basic och Tcl/Tk. Men jag kan inte programmera alls, säger du. Tja, har du funderat på att lära dig? Om du redan är relativt van med datorer i allmänhet och väljer ett rättframt skriptspråk som Tcl/Tk, kan du lära dig själv tillräckligt att kunna skriva enkel men användbar skript efter bara ett par veckor. Fortsatt professionell utveckling är ett modeord just nu!</p>


<h3>Publicitet</h3>


<p>Har du någonsin skrivit en artikel för ditt yrkessamfunds tidning? Om inte, varför inte skriva en artikel om att använda OmegaT?</p>


</div>


