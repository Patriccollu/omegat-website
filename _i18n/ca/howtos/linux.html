<?xml version="1.0"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
  
  <title>OmegaT, l'eina de memòria de traducció lliure</title>
  <meta name="generator" content="screem 0.10.2"/>
  
  <meta http-equiv="Content-Type" content="text/html;charset=UTF-8"/>
  
  <meta name="keywords" content="memòria de traducció, MT, traducció assistida per ordinador, eina de traducció assistida, TAO, GPL, codi font obert"/>

  
<link rel="stylesheet" type="text/css" href="../../config/howto_wide.css"/>

</head>

<body>

<div id="container">
			
<div id="banner">

<h1>OmegaT</h1>

<p>L'eina de memòria de traducció lliure (GPL)</p>

</div>

<div id="content">

<h2>Manual de l'OmegaT al Linux</h2>


<p>En aquest manual s'ofereix informació sobre com utilitzar l'OmegaT al Linux. S'adreça especialment als usuaris que no tenen molta experiència amb el Linux.</p>

<h3>Java</h3>

<p>L'OmegaT no s'executa correctament amb totes les versions del Java. Si ja teniu el Java instal·lat al vostre sistema (com sol ser habitual) i voleu utilitzar amb l'OmegaT la instal·lació del Java que hi ha al sistema, comproveu en primer lloc que sigui adequada. Per comprovar-ho, obriu una línia d'ordres (també anomenada consola: konsole (KDE) i gnome-terminal (GNOME) són dos dels programes que s'utilitzen habitualment) i escriviu:</p>

<p>java -version</p>

<p>El sistema us mostrarà informació sobre la versió del Java ja instal·lada al sistema.</p>

<p>Versions del Java d'Oracle (abans, Sun): comproveu els requisits del sistema a la documentació de l'OmegaT (readme.txt) per saber quina és la versió específica del Java que necessiteu (és a dir, si la vostra versió del Java és prou recent).</p>

<p>Versions del Java d'altres proveïdors: fins fa relativament poc, l'OmegaT només es podia executar amb el Java propi d'Oracle/Sun. Actualment, l'OmegaT funciona amb la implementació del Java OpenJDK que es proporciona amb algunes distribucions del Linux, però és possible que algunes funcions no estiguin disponibles (com ara totes les opcions de la línia d'ordres); pot ocórrer que es proporcioni un conjunt de tipus de lletra diferent i també se n'ha informat d'alguns errors, per exemple, en la visualització de les finestres i la funció de segmentació.</p>

<p>Si no esteu segur si teniu una versió del Java adequada, podeu:</p>

<ul>

<li>Instal·lar una versió de l'OmegaT sense Java i comprovar si funciona. Si no funciona, encara tindreu l'opció d'instal·lar una versió local del Java o una altra versió del Java al sistema.</li>

<li>Instal·lar una segona versió del Java al sistema, que no sigui la predeterminada, i executar l'OmegaT utilitzant clarament aquesta versió.</li>

<li>Instal·lar la versió de l'OmegaT que inclou el Java.</li>

</ul>

<p>Si descobriu que la versió del Java instal·lada al sistema no és compatible amb l'OmegaT i voleu substituir-la per la versió d'Oracle del Java, comproveu primer si hi ha cap paquet d'Oracle disponible per a la vostra distribució del Linux (SUSE, Ubuntu, etc.). Si n'hi ha, la instal·lació és molt més senzilla.</p>

<p>Si obteniu la versió d'Oracle del Java directament d'Oracle, la instal·lació serà segurament senzilla, però haureu de configurar-la de forma manual per convertir-la en la versió per defecte del sistema. Això no és recomanable, sobretot si no esteu acostumats al Linux.</p>

<p>La tercera opció, és a dir, instal·lar de manera local una versió de l'OmegaT que inclogui el Java, és sempre l'opció «segura» i la més recomanable.</p>

<h3>Selecció i baixada de l'OmegaT</h3>

<p>Per al Linux, hi ha disponibles les següents versions de l'OmegaT:</p>

<p>«Estàndard», «Més recent», «/trunk» i «Web Start». Se'n recomana la versió «Més recent». (Consulteu la pàgina de baixades del lloc web de l'OmegaT per obtenir més informació sobre les diferències entre les versions).</p>

<p>Sense/amb JRE, és a dir, l'opció multiplataforma sense JRE (com ara «OmegaT_2.1.7_02_Beta_Without_JRE.zip») i la versió específica per al Linux amb JRE (per exemple «OmegaT_2.1.7_02_Beta_Linux.tar.bz2»). Seleccioneu una versió amb JRE o sense en funció de la vostra situació quant al Java (vegeu més amunt).</p>

<p>Com que es tracta d'una aplicació de codi obert, molts distribuïdors del Linux han afegit l'OmegaT als seus repositoris i, per tant, aquesta podria ser una manera d'instal·lar-lo. Teniu en compte, però, que:</p>

<ul>

<li>La majoria de les distribucions del Linux utilitzen per defecte la versió OpenJDK del Java. En el moment de redactar aquest manual, l'OmegaT funciona molt millor amb la versió d'Oracle del Java (vegeu més amunt).</li>

<li>La versió de l'OmegaT que se sol proporcionar és la versió «Estàndard», però normalment la versió «Més recent» inclourà més funcions.</li>

</ul>

<p>Tingueu en compte que es poden instal·lar fàcilment diverses versions de l'OmegaT al Linux sense cap conflicte. Tot i això, sempre accediran als mateixos fitxers de configuració de l'usuari (tret que s'iniciïn des d'un altre compte d'usuari).</p>

<h3>Instal·lació de l'OmegaT</h3>

<p>La versió per al Linux de l'OmegaT es proporciona ara amb el seu propi script d'instal·lació, linux-install.sh. Aquest script:</p>

<ul>

<li>col·loca els fitxers de programa de l'OmegaT a /opt/omegat/OmegaT-&lt;versió&gt;</li>
<li>inclou els scripts d'inici bash i kaptain</li>
<li>crea enllaços des de /usr/local/bin als scripts d'inici</li>

</ul>

<p>El script bash és un fitxer molt bàsic que es pot editar de forma manual amb opcions de la línia d'ordres per a iniciar i configurar l'OmegaT.</p>

<p>L'script kaptain (o «gramatical», com es coneixen els scripts kaptain) us permet seleccionar les opcions d'inici i de configuració des d'una interfície d'usuari amigable. Per exemple, podeu utilitzar-la per seleccionar l'idioma de la interfície d'usuari, assignar més memòria a l'OmegaT o introduir una contrasenya del Traductor de Google. Podeu personalitzar l'script d'inici kaptain perquè les vostres preferències siguin les predeterminades; tan sols heu d'editar el fitxer omegat.kaptn amb un editor de text. El fitxer inclou comentaris per ajudar-vos. Perquè funcioni l'script kaptain, però, heu d'instal·lar abans el kaptain. Si no el trobeu al repositori de la vostra distribució, podeu baixar-lo de <a href="http://kaptain.sourceforge.net">kaptain.sourceforge.net</a>.</p>

<p><img src="../../images/kaptain.png" alt="preview_ss.png"/></p>

<p><i>Captura de pantalla de l'iniciador kaptain de l'OmegaT</i></p>

<p>L'script d'instal·lació resulta més còmode, però també podeu instal·lar l'OmegaT al Linux de forma manual si ho preferiu. Només heu de descomprimir l'arxiu a la carpeta que vulgueu. En aquest cas, els scripts d'inici no s'escriuran al vostre camí d'execució.</p>

<h3>Inici de l'OmegaT des de la línia d'ordres</h3>

<p>No és necessari iniciar l'OmegaT des de la línia d'ordres, però pot ser una opció útil, perquè us ofereix informació de depuració. Per iniciar-lo des de la línia d'ordres, obriu una finestra de la consola (no cal tenir permisos d'usuari d'arrel). Aneu a la carpeta que contingui el fitxer .jar de l'OmegaT, per exemple:</p>

<p>cd /opt/omegat/OmegaT_2.3.4</p>

<p>i confirmeu l'ordre amb la tecla de retorn.</p>

<p>A continuació, introduïu l'ordre d'execució i confirmeu-la amb la tecla de retorn. L'ordre d'execució bàsica és:</p>

<p>java -jar OmegaT.jar</p>

<p>L'ordre distingeix entre majúscules i minúscules.</p>

<p>Si esteu utilitzant o voleu utilitzar una instal·lació del Java que no s'hagi instal·lat al sistema complet, sinó de manera local, això no serà suficient: també haureu d'indicar al sistema on trobar el Java. Si heu instal·lat una versió de l'OmegaT que inclou el JRE, l'script d'inici que es proporciona ja contindrà aquest camí. Si heu instal·lat una segona versió del Java, però no l'heu establerta com a versió per defecte al sistema, haureu d'incloure el camí complet del fitxer binari del Java a l'ordre d'inci. El camí serà semblant a /usr/lib/jvm/java-6-sun-1.6.0.16/jre/bin/java (durant la instal·lació, apunteu on s'instal·la el Java per poder-lo trobar després). Per tant, l'ordre serà (en aquest cas):</p>

<p>/usr/lib/jvm/java-6-sun-1.6.0.16/jre/bin/java -jar OmegaT.jar</p>

<p>Al vostre script d'inici, no confoneu el camí d'OmegaT.jar amb l'ordre del camí del java. El primer (amb l'ordre cd) és necessari si el vostre script d'inici no es troba a la mateixa carpeta que OmegaT.jar. El segon és necessari si la versió del Java que voleu utilitzar no és la instal·lació per defecte del sistema.</p>

<h3>Inici de l'OmegaT des d'un script d'inici</h3>

<p>Com ja s'ha explicat abans, l'OmegaT inclou un script d'inici bash. Una vegada s'hagi copiat l'script o enllaçat amb el vostre camí d'execució (es fa de manera automàtica si utilitzeu l'script d'instal·lació proporcionat), podeu iniciar l'OmegaT amb la combinació de tecles <i>Alt+F2</i>; tot seguit, escriviu <i>omegat</i> i confirmeu-ho amb la tecla de retorn.</p>

<p>Per defecte, l'script d'inici bash és executable, però el sistema podria canviar-ne els permisos (per exemple, durant la descompressió de l'arxiu) i hauríeu de convertir-lo de nou en executable.</p>

<h3>Inici senzill de l'OmegaT</h3>

<p>Perquè sigui encara més senzill iniciar l'OmegaT, afegiu-lo al menú d'inici de les aplicacions o deseu-ne una icona d'inici a l'escriptori o al tauler de l'escriptori. Hi ha diverses possibilitats i els procediments d'implementació també són molt variats, ja que hi ha una gran quantitat de distribucions.</p>

<h3>Aspecte dels tipus de lletra de l'OmegaT al Linux</h3>

<p>L'aspecte dels tipus de lletra de l'OmegaT al Linux pot canviar molt, en funció de:</p>

<ul>

<li>La versió del Java que s'utilitzi (la mateixa lletra pot tenir un aspecte molt diferent en les versions del Java de Sun i les d'OpenJDK)</li>

<li>Els tipus de lletra disponibles/seleccionats</li>

<li>La mida del tipus de lletra</li>

<li>Si s'ha habilitat l'antialiàsing (aquesta és una opció d'inici de la línia d'ordres, però també la podeu configurar a l'script d'inici kaptain)</li>

</ul>

<h3>Desinstal·lació de l'OmegaT</h3>

<p>Per eliminar tot rastre de l'OmegaT del vostre sistema:</p>

<p>Esborreu la carpeta de programa de l'OmegaT. La podreu restaurar amb facilitat en un altre moment.</p>

<p>Esborreu la carpeta /inici/&lt;usuari&gt;/.omegat de tots els comptes d'usuari des dels quals s'hagi iniciat l'OmegaT. Com a resultat, s'eliminaran les opcions de configuració d'usuari que s'hagin establert (com ara, els canvis a les regles de segmentació) i, si la carpeta s'elimina «correctament» -és a dir, no es mou només a la paperera-, no es podran restaurar.</p>

<p>Elimineu els scripts d'inici i qualsevol entrada personalitzada de l'OmegaT de l'escriptori.</p>

<p>La desinstal·lació de l'OmegaT no elimina els projectes d'OmegaT del sistema tret que estiguin ubicats a les carpetes de programa o de configuració de l'OmegaT, però en tot cas aquestes ubicacions no són bones per desar-hi els projectes.</p>

<br/><br/>

<p>Copyright Marc Prior 2010-2012</p>

</div>

<div id="footer"><a href="http://sourceforge.net"><img src="http://sourceforge.net/sflogo.php?group_id=68187&amp;type=1" alt="SourceForge.net Logo" height="31" width="88"/></a><br/>

<a href="http://validator.w3.org/check?uri=referer"><img src="../../images/xhtml.png" alt="Valid XHTML"/></a> <a href="http://jigsaw.w3.org/css-validator/check/referer"><img src="../../images/css.png" alt="Valid XHTML"/></a>
	</div>

</div>

</body></html>