<div class="container">

<h2>Guida di OmegaT: <br/>Compilare OmegaT dal codice sorgente</h2>


<p>Questa guida descrive come compilare OmegaT a partire dal codice sorgente.</p>

<p>OmegaT è fornito pronto e già compilato per diverse piattaforme, incluso una versione multi-piattaforma. Gli utenti pertanto non devono compilare da sé OmegaT. La compilazione di OmegaT è importante per gli sviluppatori che desiderano apportare proprie modifiche al codice.</p>

<p><strong>1. Scaricare e installare il Java Development Kit (JDK) e Apache Ant</strong></p>

<p>Possono essere utilizzati vari programmi per compilare il codice sorgente dopo averlo modificato, ma tra gli altri, il più adatto è <a href="http://ant.apache.org">Apache Ant</a>. È necessario anche il <a href="http://www.oracle.com/technetwork/java/javase/downloads/index.html">Java Development Kit</a> (JDK).</p>

<p>In base a come si installa il Java Developmenti Kit, potrebbe essere necessario modificare l'attributo &quot;JAVA_HOME&quot; per farlo funzionare con Ant.</p>

<p><strong>2. Compilare il codice</strong></p>

<p>I nomi sotto indicati delle cartelle sono solo per illustrazione; i numeri di versione saranno diversi.</p>

<p>Aprire una finestra della riga di comando (console, finestra DOS). Passare alla cartella principale del codice sorgente di OmegaT (la cartella che contiene il file build.xml), ad esempio</p>

<p style="font-family: monospace;">cd C:\Documenti\MioOmegat\OmegaT_2.2.3_Beta_Source</p>

<p>All'interno di questa cartella, eseguire Apache Ant digitando l'eseguibile di Ant. Potrebbe essere necessario immettere il percorso completo, ad esempio:</p>

<p style="font-family: monospace;">C:\Programmi\apache-ant-1.7.0-bin\apache-ant-1.7.0\bin\ant</p>

<p>Se il codice viene compilato correttamente, sarà visualizzato il messaggio &quot;BUILD SUCCESSFUL&quot;. In caso contrario verranno mostrati i messaggi di debug che (si spera) forniranno un'idea di dov'è il problema.</p>

<p><strong>3. Avviare OmegaT</strong></p>

<p>Se il codice è stato compilato con successo, il file OmegaT compilato si troverà in:</p>

<p style="font-family: monospace;">OmegaT_2.2.3_Beta_Source\dist</p>

<p>Nella finestra della riga di comando, passare a questa cartella, per esempio con:</p>

<p style="font-family: monospace;">cd C:\Documenti\MioOmegat\OmegaT_1.8.0_01_Beta_Source\dist</p>

<p>e avviare OmegaT con:</p>

<p style="font-family: monospace;">java -jar OmegaT.jar</p>



<p><strong>4a. 1° esempio di modifica: cambiare il colore di evidenziazione del segmento</strong></p>

<p>Nella cartella</p>

<p style="font-family: monospace;">src/org/omegat/gui/editor</p>

<p>Aprire il file SegmentBuilder.java in un editor di testo.</p>

<p>Trovare le righe:</p>

<p style="font-family: monospace;">return Styles.createAttributeSet(fg, Styles.COLOR_GREEN, true, null);</p>

<p>e</p>

<p style="font-family: monospace;">b = Styles.COLOR_GREEN;</p>

<p>e sostituire</p>

<p style="font-family: monospace;">COLOR_GREEN</p>

<p>con</p>

<p style="font-family: monospace;">COLOR_BLUE.</p>

<p>Nella cartella</p>

<p style="font-family: monospace;">src/org/omegat/util/gui</p>

<p>Aprire il file Styles.java in un editor di testo.</p>

<p>Trovare la riga</p>

<p style="font-family: monospace;">public static final Color COLOR_GREEN = new Color(192, 255, 192);</p>

<p>Sostituire</p>

<p style="font-family: monospace;">COLOR_GREEN</p>

<p>con</p>

<p style="font-family: monospace;">COLOR_BLUE</p>

<p>e</p>

<p style="font-family: monospace;">192, 255, 192 </p>

<p>con</p>

<p style="font-family: monospace;">225, 225, 255.</p>



<p><strong>4b. 2 ° esempio di modifica: aumentare il numero di corrispondenze parziali visualizzate da cinque a dieci</strong></p>

<p>Nella cartella</p>

<p style="font-family: monospace;">/src/org/omegat/util</p>

<p>Aprire il file OConsts.java con un editor di testo.</p>

<p>Trovare le righe:</p>

<p style="font-family: monospace;">    /** Number of fuzzy matches to display */<br/>
    public static final int MAX_NEAR_STRINGS = 5;</p>

<p>e sostituire</p>

<p style="font-family: monospace;">= 5</p>

<p>con</p>

<p style="font-family: monospace;">= 10</p>


<p>Per entrambi gli esempi, compilare e testare come descritto sopra.</p>

<p>Copyright Marc Prior 2011-2012</p>

</div>

