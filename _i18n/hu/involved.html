<div class="container">
			
<h2>Az OmegaT-projekt és Ön</h2>


			
<p>Az OmegaT nem csak egy termék; egy izgalmas projekt, melynek Ön is a részesévé válhat.</p>

<p>Az OmegaT szabad szoftver. Vagyis Ön szabadon letöltheti és használhatja, miközben mindössze minimális korlátozásokkal kell számolnia. Szabadon másolhatja és adhatja tovább másoknak.</p>


			 
<p>Az OmegaT nyílt forráskódú szoftver. Ez azt jelenti, hogy ha kedve tartja, módosíthatja a terméket saját igényeinek megfelelően. A nyílt forráskódú szoftverek elkötelezett híveinek ez sokkal többet jelent annál, hogy valami ingyenesen áll rendelkezésükre.</p>


			 
<p>Az OmegaT-projektet olyan önkéntesek bonyolítják, akik a projekten eltöltött idő és munka ellenében szintén nem részesülnek semmilyen fizetségben. Ha az OmegaT-t hasznosnak találja, a fejlesztő csapat szívesen fogadja esetleges adományát. Ugyanakkor a projekt továbbélése és fejlődése sokkal inkább múlik az OmegaT felhasználói által nem pénzbeli adományok formájában nyújtott támogatáson.</p>


			 
<p>Az OmegaT-projekt nagyobb támogatásban részesül a szinte minden területről bekapcsolódó önkéntesek hozzájárulásából. Noha számos felhasználó tisztában van ezzel, első reagálása mégis a "Dehát én nem tudok programozni!". Egyértelmű, hogy a programozás a projekt legfontosabb elem, nélküle nincs program. De a programozáson kívül vannak egyéb tennivalók is. Az alábbi felsorolás tartalmazza azokat a területeket, amelyeken elengedhetetlen további önkéntesek bekapcsolódása!</p>

 
<h3>Dokumentáció szerkesztése</h3>


<p>A dokumentáció igen fontos. A jelen sorok olvasói közül sokan olyan fordítók, akik számos felhasználói kézikönyvet lefordítottak már. Gondolt már arra, hogy Ön is írhatna egy felhasználói kézikönyvet? Ez rengeteg tapasztalattal gazdagíthatja!</p>


<h3>Lokalizáció</h3>


<p>Fordítók korábbi munkájának köszönhetően az OmegaT felhasználói felülete és/vagy súgója több nyelven is elérhető. Vagyis már csak néhány ezer várat magára! Az OmegaT egyéb nyelvekre való lefordítása folyamatos feladatot jelent, mivel az új jellemzők és funkciók megjelenése mindennapos esemény. <a href="translation-info.html">Ide</a> ellátogatva elolvashatja, mit jelent az OmegaT lokalizálása/lefordítása.</p>


<h3>Tesztelés</h3>


<p>Az egyik leghasznosabb dolog, amit az OmegaT felhasználói tehetnek, az, hogy ... használják az OmegaT-t. Ha pedig olyan dolgokkal találják szembe magukat, amelyek nem működnek vagy a dokumentációban hiányosan szerepelnek, akkor tájékoztatnak bennünket erről.</p>


<p></p>

<h3>Programozás (Java)</h3>


<p>Az OmegaT Javában van programozva. Ha Ön programozó és járatos a Java használatában, örömmel vennénk, ha hallhatnánk Önről. Ha nem...</p>

<h3>Programozás (nem Javában)</h3>


<p>... egyáltalán nem előírás, hogy minden programozási munkát Javában kell elkészíteni. Ha egyéb nyelven tud programozni, írhat olyan kódot, amely támogatja az alapalkalmazást. Ilyen segédkódok készültek már például Star Basic és Tcl/Tk programnyelven. Vagy Ön nem igazán tud programozni? Nos, próbálkozott már vele? Ha már kellő jártasságra tett szert általában a számítógépek használata terén és ha kiválaszt valamilyen programkódíró nyelvet, például a Tcl/Tk-t, akkor akár hetek alatt megtanulhatja, hogyan írhat egyszerű, de hasznos programkódot akár néhány héten belül. A kulcsszó a folyamatos szakmai fejlődés!</p>


<h3>Népszerűsítés</h3>


<p>Írt már valaha cikket szakmai szervezete folyóiratába? Ha nem, miért ne írna egyet az OmegaT használatáról?</p>


</div>


