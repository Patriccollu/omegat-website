<div class="container">
		
<h2>Az OmegaT lefordítása az Ön nyelvére</h2>

<h3>Fordítás: általános megjegyzések</h3>

<p>A többes szám első személy alább az OmegaT projektcsapatára utal. Az OmegaT projektcsapata nem vállalat vagy jogi személy, mindössze önkéntesek OmegaT-hez kötődő csoportja.<br/> Az OmegaT ingyenes, nyílt forráskódú segédeszköz a számítógéppel segített fordításhoz. A felhasználói felület és a dokumentáció eredetileg angol nyelven íródott. Mivel a programot nem csupán az angolul beszélő fordítóknak szántuk, hanem a világ összes fordítójának, ezért célszerű a dokumentációt (és ha lehetséges, magát a programot is) egyéb nyelveken is hozzáférhetővé tenni. Mivel a programot ingyenesen adjuk közre és nem értékesítjük kereskedelmi csatornákon, ezért nem rendelkezünk forrásokkal a fordítások megfizetéséhez. Ehelyett a OmegaT-projektben részt vevők azt remélik, hogy a fordítások elkészítésére elsősorban olyanok vállalkoznak, akik kipróbálták az OmegaT-t és meg vannak győződve annak hasznosságáról a fordítói közösség egésze számára.</p>

<h3>A fordítási feladat</h3>

<p>A jelen sorok írásakor a fordítandó anyag a következő részekből áll:</p>

<ul>
  <li>A felhasználói felület (menük stb.)</li>
  <li>A felhasználói kézikönyv (igen részletes)</li>
  <li>A "Gyorskalauz" (rövid bevezetés az OmegaT használatába)</li>
  <li>Az olvass_el állomány (az OmegaT-ről szóló általános tudnivalókat tartalmazó dokumentum)</li>
  <li>Az OmegaT weboldalai (melyeket feltehetőleg most olvas)</li>
</ul>

<p>A fordítók önmaguk döntik el, mennyi munkára vállalkoznak. A fő felhasználói kézikönyv mintegy két hét alatt fordítható le, a munkán akár több fordító osztozhat.</p>

<h3>A folyamat</h3>

<p>1. Forduljon a lokalizációs koordinátorhoz a info@omegat.org címen, aki tájékoztatni fogja a nyelvét érintő konkrét kérdésekről.<br/>
</p>

<p>2. CSatlakozzon az OmegaT felhasználói csoportjához (másik elnevezése: "OmT") a http://tech.groups.yahoo.com/group/omegat/ címen. A feliratkozási folyamat során rövid üzenetet kell majd küldenie a csoport moderátoraihoz: ezzel különböztetjük meg a felhasználókat a levélszemetet küldőktől.<br/></p>

<p>Csatlakozás után látogasson el az OmegaT lokalizációs tervét tartalmazó http://tech.groups.yahoo.com/group/omegat/database &gt; OmegaT Localization Plan pontra. Ez a terv mutatja az OmegaT-vel kapcsolatban eddig elvégzett és a folyamatban lévő lokalizációs/fordítási munkákat. Ha az Ön nyelvére egy megfelelő feladatot még nem kezdtek el, a terven bejelölheti, hogy annak elkészítését magára vállalta. A tervvel az a célunk, hogy megelőzzük azt, hogy két vagy több fordító ugyanazon a fordításon dolgozzék anélkül, hogy tudnának erről (dupla erőfeszítés).<br/></p>

<p>3. Noha nem elengedhetetlen, javasoljuk, hogy iratkozzon fel az OmegaT lokalizálóinak levelezőlistájára is(másik elnevezése: "OmT-l10n") a https://lists.sourceforge.net/lists/listinfo/omegat-l10n címen.<br/></p>

<p>4. Töltse le a fordítandó állományokat. Az OmegaT-program lokalizációs állományait innen töltheti le: http://sourceforge.net/project/showfiles.php?group_id=68187. Válassza ki a "Download" gombot az "Other - L10N projects" csomaghoz. Két csomag közül választhat: a "Full" (Teljes) és a "Minimal" (Minimális) közül.</p>

<p>A teljes csomag tartalmazza a felhasználói kézikönyvet, a gyorskalauzt, a felhasználói felület programnyelvi forrásszövegét és az olvass_el állományt. A minimális csomagban ugyanazok az állományok találhatók, mint a teljes csomagban, a felhasználói kézikönyvet kivéve. Nem szükséges a teljes csomagot lefordítania; nekiláthat például a felhasználói felületnek (Bundle.properties) vagy a gyorskalauznak.</p>

<p>Ha az OmegaT weboldalait szeretné lefordítani, annak csomagját letöltheti <a href="/resources/omt_website.zip">innen</a>. (Megjegyzés: ezek az angol állományok. Ha egy másik, már lefordított nyelvről szeretné az OmegaT-t lefordítani, forduljon a lokalizációs koordinátorhoz.)<br/></p>

<p>5. Előfordulhat, hogy az Ön nyelvén már léteznek a dokumentáció és/vagy fordítási memóriák (TMX-állományok) korábbi változatai, melyek hasznosak lehetnek fordítása elkészítéséhez. Ezen állományok gyűjteményét letöltheti <a href="/resources/tmx_repository.zip">innen</a>, ugyanakkor érdemes lehet megtudakolni a lokalizálók levelezőlistáján (OmT-l10n), nincs-e valakinek olyan referenciaforrása, amely segítheti Önt a fordítás elkészítésében.<br/></p>

<p>6. Fordítsa el a kiválasztott állományokat. Mondanunk sem kell, hogy örömmel vennénk, ha az OmegaT lokalizálásához az OmegaT-t használná. Ha úgy kívánja, használhat egyéb szoftvert is.<br/></p>

<p>Csomagolja ki a letöltött teljes vagy minimális csomagot. Kicsomagolás után az OmegaT-program lokalizálásához szükséges állományok használatra kész OmegaT-projekt formájában állnak rendelkezésére. Vagyis: nem szükséges a szokásos módon előbb létrehoznia az OmegaT-projektet.<br/></p>

<p>A fordítás mikéntjéről teljesen szabadon dönthet. Tetszése szerint módosíthatja, javíthatja az információkat, kiegészítheti, illetve törölhet belőlük. Ha bármilyen kérdése támad, feltevésére az OmT-l10n-lista a legmegfelelőbb hely.<br/></p>

<p>Ha a fordítandó dokumentumok között szerepel a GPL (GNU Public License) vagy a oGFDL (GNU Free Documentation License), ezeket <span style="font-weight: bold;">ne </span>fordítsa le. Először is ennek csak az angol változata jogérvényes. Hozzáfűzhető ugyan egy fordítás, de az nem bír jogérvénnyel. Másodszor, hacsak az Ön nyelvi nem <span style="font-weight: bold;">igazán</span> ritka, valószínűleg mind a két dokumentumot lefordították már. Nézzen végig a neten, valószínűleg felleli majd ezek fordítását.<br/></p>

<p>Kérjük, őrizze meg a fordításokat eredeti formájukban. Ha az OmegaT-t használja, a formázást a program automatikusan visszaállítja. Minden fordításért hálásak vagyunk, ugyanakkor nagyban megkönnyíti munkánkat, ha a visszakapott állományok ugyanolyan formájúak (és - például- nem Word-állományok).<br/></p>

<p>7. Ellenőrizze fordítását (nem kötelező).</p>
<p>A felhasználói felület ellenőrzéséhez:</p>

<p>Indítsa el az OmegaT a parancssorból (az MS-DOS ablakából) az alábbiak szerint (ha bizonytalan ennek mikéntjét illetően, olvassa el az OmegaT felhasználói kézikönyvét):</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;cd [teljes útvonal az OmegaT-hez]<br/> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;java -jar OmegaT.jar resource-bundle=[a programnyelvi forrásszöveg neve teljes útvonallal]</p>

<p>ahol a [teljes útvonal az OmegaT-hez] az OmegaT-programot tartalmazó mappához vezető útvonalat jelenti, az [a programnyelvi forrásszöveg neve teljes útvonallal] pedig az Ön által lefordított programnyelvi forrásszöveg (ha nem nevezte át, akkor bundle_en.properties), a hozzá vezető útvonallal.</p>

<p>A gyorskalauz megjelenésének ellenőrzése:</p>

<p>Hozzon létre egy almappát az operációs rendszere nyelvének ISO-kódjával és másolja bele a gyorskalauzt. Az OmegaT a szokásos módon indul el. (Ha olyan nyelvre fordította le, amely nem azonos az operációs rendszerével, akkor lásd alább a "Hogyan kezeli az OmegaT a lokalizált változatokat" című részt.)</p>

<p>8. Hozzon létre az OmegaT-ről egy képernyőképet a saját nyelvén. Ez is választható (és csak akkor megoldható, ha az OmegaT-t saját programnyelvi forrásszövegével tudta elindítani, lásd fent), de ha meg tudja oldani, azzal számottevően nő fordításának használhatósága. Az OmegaT képernyőképének létrehozásához hatjsa végre az alábbi lépéseket:</p>

<p>Windows XP esetén:<br/> Indítsa el az OmegaT-t és hozzon létre egy képernyőkép céljára alkalmas képernyőt (pl. egy "új projekt létrehozása" párbeszédablakot a jellegzetes útvpnalak megjelenítésével<br/> Nyomja meg az Alt+PrintScreen billentyűket<br/> Nyissa meg a Paintet (Start menu, Minden program, Kellékek, Paint)<br/> Illessze be (Szerkesztés menü/Beillesztés, vagy egyszerűen Ctrl+V)<br/> Fájl/Mentés másként<br/> Fájltípusnak válassza a PNG-t<br/> A képet nevezze el NewImage.png-nek</p>

<p>A Linux-felhasználók e célra használhatják a ksnapshotot.</p>

<p>9. Az állományt küldje el a a lokalizációs koordinátornak, aki továbbítani fogja a fejlesztőkhöz az OmegaT következő változatában való elhelyezés céljából. Ha a munka elkészítésére az OmegaT-t vagy egy másmilyen fordítási segédeszközt használt, a fordítással együtt küldje el a fordítási memóriát (TMX-állományt) is. Ezzel nagyben elősegíti fordításának jövőbeni frissítését.</p>

<p>10. Ne feledkezzen el a lokalizációs terv frissítéséről (lásd a folyamat 2. lépését), így jelezve, hogy elkészült az adott dokumentum/változat fordításával. Ha pedig valamilyen okból abbahagyja a fordítást, kérjük, módosítsa a tervben az Önre vonatkozó bejegyzést. Ezzel lehetővé teszi, hogy az adott dokumentumot egy másik fordító vehesse át fordításra.</p>

<h3>Hogyan kezeli az OmegaT a lokalizált változatokat?</h3>

<p>A jelen sorok írásakor az OmegaT kideríti a használatos operációs rendszer nyelvét. Ezután, ha van, betölti az adott nyelvhez tartozó felhasználói felületet és/vagy kézikönyvet. Ha a felhasználói felületet vagy kézikönyv az adott operációs rendszer nyelvén nem áll rendelkezésre, akkor az OmegaT az angol változatokat jeleníti meg.<br/> Ha az OmegaT-hez olyan nyelvi változat áll rendelkezésre, amelyet használni szeretne, de az nem egyezik az operációs rendszer nyelvével, az indítási parancs módosításával ráveheti az OmegaT-t a kívánt változat használatára. Az indítási parancs a porgramkönyvtárban az "omegat" és/vagy "omegat.bat" állományban található. A szokásos parancs a következő:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; java -jar OmegaT.jar <br/></p>

<p>A felhasználói nyelv és a nyelvkód megadásával módosíthatja az indítási parancsot, például francia esetén ekként:</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; java -Duser.language=fr -jar OmegaT.jar</p>

<h3>Szerzői jogi kérdések</h3>

<p>Az OmegaT dokumentációjának túlnyomó részének használatára a GNU Public License (GPL) vagy a GNU Free Documentation License (GFDL) szerinti engedély vonatkozik. A weboldalak újrafelhasználására az engedély nem terjed ki. Ez nem jelenthet gondot, ha különösebben nem érdeklődik a szerzői jogi kérdések iránt.<br/> Az OmegaT dokumentációja valamely részének az OmegaT-projekt rendelkezésére bocsátásával felhatalmazza az OmegaT-projektet (mint a projekt tulajdonosát), hogy azt az OmegaT-projekt keretében használja. Munkája elismeréseként köszönetnyilvánításban részesül és Önt a szerzői jog társtulajdonosaként tüntetjük fel.&nbsp;</p>

</div>

