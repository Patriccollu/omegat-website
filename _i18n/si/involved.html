<div class="container">
			
<h2>Projekt OmegaT in Vi</h2>


			
<p>OmegaT ni projekt kar tako; OmegaT je  projekt,  ki je tako zanimiv, da boste morebiti pripravljeni, v njem sodelovati.</p>

<p>OmegaT je prostokodna programska oprema.  To pomeni, da jo uporabniki kot ste Vi, lahko več ali manj brez kakršnihkoli omejitev prosto snemajo in uporabljajo. Program smete kopirati  in dajati drugim ljudem na razpolago.</p>


			 
<p>OmegaT je prostokodna programska oprema. To pomeni, da si lahko OmegaT, če se Vam tako zahoče, po svoji volji prikrojite. Za zagovornike prostokodne programske opreme pomeni ta svoboda veliko več kot pa dejstvo, da je ta oprema zastonj.</p>


			 
<p>To seveda tudi pomeni, da v projektu OmegaT sodelujejo prostovoljci, ki za svoje delo in za čas, ki ga za ta namen porabijo, niso plačani. Če ste prišli do zaključka, da Vam je OmegaT v korist,  se lahko obrnete na skupino razvijalcev z denarnim prispevkom, ki bo zelo dobrodošel.  Bolj kot denar pa potrebuje projekt za svoje preživetje in za nadaljnji razvoj  s strani uporabnikov OmegaT druge oblike podpore in sodelovanja.</p>


			 
<p>Prostovoljci lahko projektu OmegaT pomagajo na veliko načinov. Četudi se tega veliko uporabnikov zaveda, je njihova prva reakcija "Saj ne znam programirati". Programiranje je gotovo ena najpomembnejših aktivnosti, saj brez programiranja ne pridemo do programov. Vendar programiranje ni edina naloga, ki jo je treba opraviti. Na tem mestu seznam področij, kjer bi vsekakor z veseljem pozdravili dodatne prostovoljce.</p>

 
<h3>pisanje dokumentacije</h3>


<p>Dokumentacija je nekaj zelo pomembnega. Marsikdo med bralci je že prevajal tehnično dokumentacijo. Ste že pomislili, da bi se sami lotili pisanja dokumentacije? To je nekaj čisto novega!</p>


<h3>lokalizacija</h3>


<p>Uporabniški vmesnik zas OmegaT in dokumentacija sta že na razpolago v nekaj ducat jezikih, med drugim tudi v  slovenščini. Da ne govorimo o par tisoč jezikih, za katere lokalizacije še ni! Četudi je za verzijo 1.6.2. že vse poslovenjeno, se program in z njim dokumentacija neprekinjeno razvijata, tako da je dokumentacija v trenutku, ko to berete, verjetno že zastarela. Poglejte <a href="translation-info.html">tu</a>, če Vas zanimajo podrobnosti v zvezi s prevajanjem / lokalizacijo  OmegaT.</p>


<h3>testiranje</h3>


<p>Med najbolj koristne stvari, ki se jih lahko kot uporabnik OmegaT lahko za projekt lotite, spada ... delo z  OmegaT  In pa Vaša pošta za nas, če naletite na primere, ko program ne deluje pravilno, ali pa če v dokumentaciji zasledite nedoslednosti.</p>


<p></p>

<h3>programiranje (Java)</h3>


<p>OmegaT je napisan v Javi. Če ste programer in se na Javo spoznate, se nam oglasite. Če pa ne...</p>

<h3>programiranje (ne v Javi)</h3>


<p>... nikakor ni nujno, da bi vse moralo biti programirano v Javi. Če znate programirati v kakem drugem jeziku, lahko pišete programe za podporo osrednje aplikacije. Pripomočke za OmegaT so že spisali, na primer v Star Basic in v Tcl/Tk Ampak, saj sploh ne znam programirati, pravite. No, pa ste mogoče že kdaj pomislili, da bi bilo dobro enkrat začeti? Če se kolikor toliko že spoznate na računalnike in če začnete s preprostim jezikom kot je Tcl/Tk, se boste lahko v nekaj tednih naučili toliko, da boste sposobni sestavljati enostavne, vendar koristne programe. Dodatno izbraževanje v računalništvo je geslo, ki ga je pogosto slišati!</p>


<h3>informacije za javnost</h3>


<p>Ste že kdaj objavili kak članek v kaki strokovni publikaciji? Če ne, zakaj ne bi začeli s člankom o OmegaT?</p>


</div>


