<div class="container">
			
<h2>Projekt OmegaT i Ty</h2>


			
<p>OmegaT to nie tylko produkt - to ciekawy projekt, w którym możesz brać udział.</p>

<p>OmegaT jest oprogramowaniem darmowym. Oznacza to, że użytkownicy, tacy jak Ty, mogą pobierać to narzędzie i używać go bez większych ograniczeń. Możesz także kopiować to oprogramowanie i przekazywać je innym osobom.</p>


			 
<p>OmegaT jest oprogramowaniem typu &quot;open-source&quot;. Oznacza to, że możesz zmieniać program OmegaT, dostosowując go do swoich potrzeb, jeśli potrafisz. Dla zwolenników oprogramowania typu &quot;open-source&quot; ta możliwość jest ważniejsza nawet od braku opłat.</p>


			 
<p>Jednocześnie trzeba pamiętać, że projekt OmegaT istnieje dzięki wolontariuszom, którzy nie otrzymują za swoją pracę i czas poświęcony projektowi żadnego wynagrodzenia. Jeśli narzędzie OmegaT Ci się podoba, możesz skontaktować się z zespołem projektowym i przekazać dotację. Istnienie i rozwój projektu zależy nie tylko od wsparcia finansowego, ale również od innych form pomocy od użytkowników programu OmegaT.</p>


			 
<p>Projekt OmegaT potrzebuje większego wsparcia wolontariuszy w praktycznie wszystkich dziedzinach. Wielu użytkowników wie o tym, jednak często odpowiadają: &quot;ale przecież nie jestem programistą!&quot;. Programowanie to oczywiście najważniejszy element, ponieważ bez niego program nie powstanie. Ale poza programowaniem trzeba zrobić jeszcze inne rzeczy. Poniżej znajduje się lista dziedzin, które wymagają zaangażowania większej liczby wolontariuszy - będziemy wdzięczni za wszelką pomoc!</p>

 
<h3>Tworzenie dokumentacji</h3>


<p>Dokumentacja jest bardzo ważnym elementem. Wielu z Was to z pewnością tłumacze mający na koncie liczne tłumaczenia dokumentacji użytkownika. A może chcielibyście sami stworzyć taką dokumentację? To naprawdę cenne doświadczenie!</p>


<h3>Lokalizacja</h3>


<p>Dzięki dotychczasowej pracy tłumaczy interfejs użytkownika oraz Pomoc programu OmegaT zostały przetłumaczone na kilkanaście języków. Pozostaje więc tłumaczenie na kilka tysięcy pozostałych języków! Lokalizacja projektu OmegaT na inne języki to proces ciągły, ponieważ nieustannie dodawane są nowe elementy i funkcje programu. Informacje o lokalizacji/tłumaczeniu projektu OmegaT znajdują się <a href="translation-info.html">tutaj</a>.</p>


<h3>Testy</h3>


<p>Jedną z najbardziej przydatnych czynności wykonywanych przez użytkowników narzędzia OmegaT jest... używanie narzędzia OmegaT. Jeśli widzisz, że w programie coś nie działa lub zauważysz braki w dokumentacji - daj nam znać.</p>


<p/>

<h3>Programowanie (Java)</h3>


<p>Narzędzie OmegaT zostało napisane w języku Java. Jeśli jesteś programistą, który przypadkiem zna język Java, chętnie skorzystamy z Twojej pomocy. A jeśli nie...</p>

<h3>Programowanie (języki inne niż Java)</h3>


<p>... nie wszystko musi być zaprogramowane w języku Java. Jeśli znasz inny język programowania, możesz stworzyć kod rozbudowujący podstawową aplikację. Takie dodatkowe kody powstały już np. w języku Star Basic czy Tcl/Tk. A jeśli w ogóle nie potrafisz programować? Być może chcesz się nauczyć? Jeśli ogólnie znasz się nieźle na komputerach i chcesz poznać jakiś prosty język skryptowy, np. Tcl/Tk, wówczas już po paru tygodniach nauki będziesz w stanie pisać proste, użyteczne skrypty. Ciągły rozwój zawodowy jest w dzisiejszych czasach bardzo ważny!</p>


<h3>Reklama w publikacjach</h3>


<p>Czy zdarzyło Ci się napisać artykuł do ulubionego pisma branżowego? Może więc napiszesz artykuł na temat pracy z narzędziem OmegaT?</p>


</div>


