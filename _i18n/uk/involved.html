<div class="container">
<h2>Проект OmegaT і ви</h2>
<p>OmegaT - це не просто продукт, а захоплюючий проект, в якому ви можете взяти участь.</p>
<p>OmegaT - це безкоштовне програмне забезпечення. Це означає, що ви можете безкоштовно завантажити OmegaT і вільно використовувати її (з незначними обмеженнями). Також можна копіювати її та передавати іншим.</p>
<p>OmegaT - це відкрите програмне забезпечення. Це означає, що при бажанні ви можете змінити OmegaT для того, щоб програма відповідала вашим потребам. Для прихильників відкритого програмного забезпечення ця свобода важливіша, ніж той факт, що за нього не потрібно платити.</p>
<p>Проектом OmegaT займаються волонтери, які за свою роботу не отримують ніякої плати. Якщо вам здається, що OmegaT корисна, ви можете зв'язатися з командою розробників та зробити грошовий внесок. Однак, подальше існування та розвиток проекту OmegaT передусім забезпечується участю користувачів, які працюють на добровільній основі.</p>
<p>Проекту OmegaT дуже допомогла б підтримка волонтерів у багатьох сферах. Багато користувачів знають про це, але думають: "Я ж не вмію програмувати!". Звичайно, програмування - найважливіше завдання, без якого програми не може бути. Але це не єдине, що треба робити. Ось перелік сфер, в яких ми будемо раді бачити волонтерів.</p>
<h3>Складання документації</h3>
<p>Документація дуже важлива. Якщо ви перекладач і маєте досвід роботи з інструкціями, але ніколи не замислювалися про те, щоб самостійно написати щось з документації для користувачів - спробуйте. Це багато чого вам прояснило б!</p>
<h3>Локалізація</h3>
<p>Завдяки роботі багатьох перекладачів  інтерфейс та документація OmegaT вже були перекладені багатьма мовами, однак, звісно, ще не всіма. Перекладати OmegaT іншими мовами - також постійне завдання, тому що весь час з'являються нові властивості та функції. Перейдіть за <a href=
"translation-info.html">цим</a> посиланням, щоб дізнатись про локалізацію та переклад OmegaT детальніше.</p>
<h3>Тестування</h3>
<p>Одна із корисних справ, які ви як користувач OmegaT можете робити, це ... використовувати OmegaT і, виявивши помилки або прогалини у документації, повідомити про це нас.</p>
<h3>Програмування (Java)</h3>
<p>OmegaT написана на мові програмування Java. Якщо ви програміст і знаєте Java, ми будемо тільки раді співпраці. Якщо ж ні...</p>
<h3>Програмування (не Java)</h3>
<p>... це в жодному випадку не означає, що вся робота з програмування виконується лише на Java. Якщо ви програмуєте на іншій мові, ви можете написати код, щоб підтримати програму. Такий допоміжний код вже написаний, наприклад, на StarBasic та Tcl/Tk. Можливо, зараз ви думаєте: "Але ж я зовсім не вмію програмувати!" А ви ніколи не думали навчитись? Маєте непогані комп'ютерні навики? Обирайте просту мову скриптів на зразок Tcl/Tk, і вже менш як за тиждень ви зможете самостійно навчитись писати прості, але корисні скрипти. Вчитися ніколи не пізно!</p>
<h3>Реклама</h3>
<p>Вже колись пробували написати статтю до вашого професійного видання? Якщо ні, то чому б вам не написати про роботу в OmegaT?</p>
</div>
