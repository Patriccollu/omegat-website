<div class="untranslated"></div><div class="container">

<h3>Основні принципи роботи з відкритим програмним забезпеченням</h3>

<p>OmegaT - це доступний та відкритий проект. Це означає, що вихідний код програми OmegaT є вільно доступним, а ліцензія OmegaT надає користувачам значну свободу під час роботи з ним. Ви можете не тільки безкоштовно користуватися вихідним кодом програми, але й робити його копії та поширювати їх. </p>

<p>Важливим аспектом такої свободи є те, що користувачі можуть змінювати код програми відповідно до своїх потреб. Для руху open source ця свобода важливіша, ніж той факт, що програмне забезпечення безкоштовне. Отже, ви абсолютно вільні у користуванні програмою і можете змінювати вихідний код OmegaT на свій розсуд, а не лише безкоштовно користуватися функціями програми.

</p><br/>

<h3>Основні принципи роботи OmegaT</h3>

<p>Такими ж є принципи роботи в проекті OmegaT. Ви можете безкоштовно завантажувати та використовувати програму. Ми заохочуємо користувачів допомагати розвивати проект (але жодним чином не зобов'язуємо до цього). Тільки від них залежить, як саме вони хочуть допомогти проекту. Наприклад, нічого не заважає користувачеві написати власну інструкцію або записати демонстраційне відео для OmegaT, і якщо адміністрація проекту вважатиме їх вдалими, то матеріал стане доступним спільноті користувачів проекту OmegaT. У тих випадках, коли йдеться про стандартні завдання, волонтерам, як правило, надається якомога більше свободи при визначенні форми їх внеску в розвиток проекту. Такий підхід нинішній координатор проекту OmegaT описує як «делегована анархія».</p>

<p>Проте у деяких аспектах певна координація необхідна. Наприклад, внести зміни в програмний код OmegaT і представити ці зміни команді розробників проекту може будь-хто. Але тільки якщо вони будуть визнані корисними для користувачів OmegaT, команда розробників включить їх до проекту. Це гарантує захист інтересів користувачів, і саме за це OmegaT отримала нагороду <a href="http://mac.softpedia.com/get/Word-Processing/OmegaT.shtml">"Softpedia "100%Free"</a>.</p><br/>

<h3>Розробка OmegaT</h3>

<p>Робота з програмування в проекті OmegaT здійснюється на добровільних засадах, і відповідно до принципів проекту, волонтери самі вирішують, як саме вони хочуть вдосконалювати програму. У проекті передбачені декілька способів, як користувачі можуть запропонувати зміни та повпливати на подальший розвиток проекту.</p>

<p><a href="https://groups.yahoo.com/neo/groups/OmegaT">Група користувачів OmegaT</a>. Це основне місце спілкування користувачів OmegaT. Ми просимо нових користувачів звертатися з пропозиціями саме сюди. Справа в тому, що бажана функція може бути вже реалізована, або з об'єктивних причин її неможливо реалізувати. Зручні альтернативні рішення також можливі.</p>

<p>Детальне технічне обговорення змін найкраще проводити безпосередньо з розробниками OmegaT. Для цього існує <a href="https://lists.sourceforge.net/lists/listinfo/omegat-development">список розсилки для розробників</a>.</p>

<p>Після того, як користувач сформулював пропозицію про зміни чи вдосконалення OmegaT, їх розгляд розробниками проекту відбувається за певною процедурою. Це полегшує роботу з численними пропозиціями. Процедура називається <a href="https://sourceforge.net/p/omegat/feature-requests/">"RFE" (Запит на вдосконалення функцій) і здійснюється тут</a>.</p>

<p>Ми отримали сотні RFE, і багато з них вже впроваджені. Однак подача RFE не означає, що бажана функція або удосконалення будуть реалізовані автоматично. Запит буде взято в роботу, якщо команда розробників вважатиме дане вдосконалення доцільним, та один із розробників буде готовий його реалізувати. </p>

<p>Всі розробники OmegaT працюють безоплатно, тому, можливо, вони з більшою готовністю взялися б за певну RFE, якби їхня робота оплачувалась. <a href="sponsorship.html">Спонсорство з розробки вже посприяло впровадженню певних функцій. </a> Якщо ви готові фінансувати роботу з реалізації вашого запиту, будь ласка, зв'яжіться з командою розробників особисто.  Також можлива імплементація в OmegaT певних зовнішніх розробок. Однак, як і у випадку з безкоштовними розробками, будь-які зміни в OmegaT повинні бути корисними для програми та її користувачів.</p>


</div>
