<div class="container">
			
<h2>Projekt OmegaT a Vy</h2>


			
<p>OmegaT není pouze nějaký produkt, je to zajímavý projekt, a vy můžete být jeho součástí.</p>

<p>OmegaT je svobodný software. To znamená, že uživatelé jako Vy ho mohou svobodně stahovat a používat se zcela minimálními omezeními. Můžete jej též svobodně kopírovat a poskytovat dalším uživatelům.</p>


			 
<p>OmegaT je tzv. open-source software. To znamená, že pokud se na to cítíte, smíte program OmegaT upravovat tak, aby vyhovoval Vašim vlastním požadavkům. Pro stoupence open-source softwaru je tato svoboda dokonce důležitější, než osvobození od povinnosti muset platit nějakou částku.</p>


			 
<p>Stejně tak i samotný projekt OmegaT spravují dobrovolníci, kteří nedostávají žádný plat za svou práci, kterou odvádí, a za čas, který tráví nad projektem. Pokud je Vám program OmegaT užitečný, můžete kontaktovat vývojářský tým a podpořit ho darem. Avšak projekt se pro své přežití a pokrok daleko více spoléhá na uživatele OmegaT poskytující podporu i jinými formami než finančními příspěvky.</p>


			 
<p>Projektu OmegaT by prospěla větší podpora od dobrovolníků téměř ve všech oblastech. I když spousta uživatelů je si toho vědoma, jejich reakce je často „Ale já neumím programovat!“. Programování je jistě nejdůležitější funkce, a bez programování nemůže existovat program. Ale programování není jediná práce, kterou je třeba udělat. Následuje seznam oblastí, ve kterých by byli další dobrovolníci víc než vítaní!</p>

 
<h3>Tvorba dokumentace</h3>


<p>Dokumentace je velmi důležitá. Mnozí z Vás, kteří toto čtete asi budou překladatelé, kteří už přeložili množství uživatelské dokumentace. Uvažovali jste o tom, že byste sami napsali nějakou uživatelskou dokumentaci? Nenechte se dvakrát nutit, jistě byste to zvládli!</p>


<h3>Lokalizace</h3>


<p>Díky práci překladatelů v minulosti, bylo uživatelské rozhraní OmegaT anebo texty Nápovědy přeložené do několika jazyků.  To znamená, že jich zůstalo už jen několik tisíc. Lokalizace OmegaT do ostatních jazyků je též stále probíhajícím úkolem, i proto, že se stále přidávají nové vlastnosti a funkce. Více podrobností co obnáší lokalizace/překlad OmegaT najdete v návodu <a href="howtos/localizing_omegat.php">Návod: Lokalizace OmegaT</a>.</p>


<h3>Testování</h3>


<p>Jednou z nejužitečnějších věcí, které mohou uživatelé OmegaT udělat je ... používat OmegaT. A když naleznou věci, které  nefungují, nebo nedostatky v dokumentaci, říci nám o nich.</p>


<p/>

<h3>Programování (Java)</h3>


<p>Aplikace OmegaT je napsána v Javě. Pokud jste programátorem a znáte Javu, ozvěte se nám prosím. Pokud nejste ...</p>

<h3>Programování (ne v Javě)</h3>


<p>... v žádném případě není nutno všechno programování dělat v Javě. Pokud umíte programovat v jiném jazyce, můžete napsat kód na podporu základní aplikace. Takový pomocný kód už byl napsaný například v jazycích Star Basic a Tcl/Tk. Slyším Vás říkat: Ale já vůbec neumím programovat. A uvažovali jste někdy o tom, že se to naučíte? Pokud máte dostatečné všeobecné vědomosti o počítačích  a vyberete si jednoduchý skriptovací jazyk jako Tcl/Tk, mohli byste se naučit dost na to, abyste byli schopni psát jednoduché, ale užitečné skripty už za pár týdnů. Současným trendem je stálý profesní vývoj.</p>


<h3>Publicita</h3>


<p>Napsali jste už někdy článek pro časopis Vaší profesní organizace? Pokud ne, tak proč nenapsat článek o používání OmegaT?</p>


</div>


