<div class="container">

<h2>Οδηγός τού OmegaT: Συμβατότητα του OmegaT με το Déjà Vu</h2>

<p>Αυτός ο οδηγός περιγράφει πώς να χρησιμοποιήσετε το OmegaT μαζί με το Déjà Vu, το εργαλείο CAT τής Atril. </p>

<h3>Υποτιθέμενο σενάριο</h3>

<p>Είστε χρήστης τού OmegaT κι ένας πελάτης σας ζητά να παραδώσετε μια μετάφραση στην μορφή αρχείου τού Déjà Vu. Αυτό μπορεί να γίνει (για το Déjà Vu DVX) με χρήση τής μορφής αρχείου "External View" τού Déjà Vu. </p>

<h3>"External View" τού Déjà Vu</h3>

<p>Η μορφή αρχείου "External View" τού Déjà Vu αφορά στο Déjà Vu DVX ή μεταγενέστερο. Επιτρέπει σε άτομα που δεν έχουν το Déjà Vu να επιμελούνται μεταφράσεις που έχουν γίνει στο Déjà Vu και οι αλλαγές τους να ενσωματώνονται εύκολα στο αρχικό μετάφρασμα. Παρομοίως, όσοι δεν έχουν το Déjà Vu μα κάποιο άλλο εργαλείο CAT (όπως το OmegaT), μπορούν να μεταφράζουν αρχεία τα οποία έχει προετοιμάσει ένας χρήστης τού Déjà Vu.</p>

<p>Ένα αρχείο "External View" τού Déjà Vu έχει την μορφή αρχείου RTF στο οποίο υπάρχει ένας πίνακας με στήλες για την γλώσσα αφετηρίας, την γλώσσα αφίξεως κ.ά. πληροφορίες, στον οποίο κάθε σειρά αντιστοιχεί σε ένα τεμάχιο. Σε ένα αμετάφραστο αρχείο "External View" η στήλη τής γλώσσας αφίξεως είναι κενή. Σε ένα αρχείο "External View" ο χρήστης πληκτρολογεί την μετάφραση στα κελιά τής στήλης τής γλώσσας αφίξεως. Για να μεταφράσετε το αρχείο στο OmegaT, κάντε τα εξής:</p>

<p>1. Μετατρέπετε το αρχείο από RTF σε μορφή τού OpenOffice.org.</p>

<p>2. Δημιουργήστε αντίγραφο του αρχείου "External View" και διαγράψτε τα περιεχόμενα κάθε στήλης πλην εκείνης τού κειμένου αφετηρίας.</p>

<p>3. Μεταφράστε το αρχείο αυτό στο OmegaT ως συνήθως. Οι ενσωματωμένες ετικέτες των τεμαχίων έχουν την μορφή διαδοχικών αριθμών μέσα σε άγκιστρα: {1}, {2} κ.ο.κ.. Φροντίστε να διατηρήσετε τις ετικέτες αυτές σαν να ήταν ενσωματωμένες ετικέτες τού OmegaT (εδώ, όμως, δεν μπορείτε να κάνετε επικύρωση κ.ά. ενέργειες τις οποίες θα επέτρεπαν οι ενσωματωμένες ετικέτες τού OmegaT).</p>

<p>4. Αφού ολοκληρωθεί η μετάφραση και δημιουργηθούν τα μεταφρασμένα έγγραφα, αντιγράψτε την μεταφρασμένη στήλη τού μεταφρασμένου αρχείου και επικολλήστε την στην στήλη τής γλώσσας <span style="font-style: italic;">αφίξεως</span> του αρχικού αρχείου.</p>

<p>5. Μετατρέψτε το αρχείο σε μορφή RTF.</p>

<p>Για να γίνουν τα παραπάνω, ο χρήστης τού Déjà Vu πρέπει να προετοιμάσει το αρχείο τού κειμένου αφετηρίας και να το επιδώσει στον μεταφραστή σε μορφή "External View" τού Déjà Vu. Περισσότερες πληροφορίες για αυτήν την μορφή αρχείου και για την διαδικασία δημιουργίας του (για χρήστες τού Déjà Vu και άλλων εργαλείων CAT) υπάρχουν στην <a href="http://www.atril.com/sites/default/files/InstructionsExternalView.pdf">σχετική σελίδα τής Atril</a> και στο χρήσιμο <a href="http://simmer-lossner.blogspot.com/2008/11/dj-vu-x-as-editing-tool-for-trados-jobs.html">ιστολόγιο τού Kevin Lossner</a>.</p>

<p>Copyright Marc Prior 2009-2011</p>

</div>

