<div class="container">
			
<h2>OmegaT-projekti ja sinä</h2>


			
<p>OmegaT ei ole pelkkä tuote, vaan jännittävä projekti, johon voit itsekin osallistua.</p>

<p>OmegaT on ilmainen ohjelma. Kaltaisesi käyttäjät voivat siis vapaasti ladata sen ja käyttää sitä lähes rajoituksetta. Sitä saa myös vapaasti kopioida ja jakaa muille käyttäjille.</p>


			 
<p>OmegaT on avoimen lähdekoodin ohjelma. Voit siis halutessasi tehdä OmegaT:hen omaan käyttöösi sopivia muutoksia. Avoimen lähdekoodin kannattajille vapaus muokata ohjelmaa on vielä tärkeämpi asia kuin ohjelman maksuttomuus.</p>


			 
<p>Samassa hengessä OmegaT-projektia pyörittävät vapaaehtoiset, jotka eivät saa tekemästään työstä ja käyttämästään ajasta maksua. Jos OmegaT:stä on ollut sinulle hyötyä, voit vapaasti ottaa kehitystiimiin yhteyttä tehdäksesi lahjoituksen. Projektin jatkuminen ja kehittyminen on kuitenkin paljon enemmän OmegaT:n käyttäjien muulla tavoin antaman tuen kuin rahallisten avun varassa.</p>


			 
<p>Vapaaehtoiset voisivat auttaa OmegaT-projektia tukemalla sitä enemmän melkein kaikilla osa-alueilla. Monet käyttäjät tietävät tämän, mutta vastaavat silti: &quot;Enhän minä osaa ohjelmoida!&quot;. Ohjelmointi on toki tärkein toiminto, eikä ilman ohjelmointia ole ohjelmaakaan. Ohjelmointi ei kuitenkaan ole ainoa tehtävä työ. Alle on listattu osa-alueet, joilla kaivataan kipeästi vapaaehtoisia!</p>

 
<h3>Dokumentaation kirjoittaminen</h3>


<p>Dokumentaatio on erittäin tärkeää. Monet tätä lukevista ovat kääntäjiä, jotka ovat kääntäneet paljon käyttäjädokumentaatiota. Oletko harkinnut käyttäjädokumentaation kirjoittamista itse? Se on todella avartava kokemus!</p>


<h3>Lokalisaatio</h3>


<p>Useiden kääntäjien ansiosta OmegaT:n käyttöliittymä ja/tai Help-tekstit on aikaisemmin käännetty useille kielille. Jäljellä on siis enää muutama tuhat kieltä! OmegaT:n lokalisointi muille kielille on jatkuvaa työtä, koska uusia ominaisuuksia ja toimintoja tulee jatkuvasti lisää. Katso <a href="translation-info.html">täältä</a>  tarkemmat tiedot OmegaT:n lokalisoinnista ja kääntämisestä.</p>


<h3>Testaus</h3>


<p>OmegaT:n käyttäjät voivat olla parhaiten avuksi muun muassa... käyttämällä OmegaT:tä ja kertomalla meille kun jokin ei toimi tai dokumentaatiossa on puutteita.</p>


<p/>

<h3>Ohjelmointi (Java)</h3>


<p>OmegaT on kirjoitettu Javalla. Olisi mukava kuulla sinusta, jos satut olemaan Javaa osaava ohjelmoija. Muussa tapauksessa...</p>

<h3>Ohjelmointi (ei Javalla)</h3>


<p>... kaikkea ohjelmointia ei suinkaan tarvitse tehdä Javalla. Muita ohjelmointikieliä taitavat voivat kirjoittaa ydinsovellusta tukevaa koodia. Avustavaa koodia on jo kirjoitettu esimerkiksi Star Basicilla ja Tcl/Tk:lla. Nyt sanot, ettet osaa ohjemoida lainkaan. Mitäpä jos opettelisit? Jos tunnet tietokoneet jo kohtuullisen hyvin ja valitset yksinkertaisen komentokielen kuten Tcl/Tk, voit itse opetella kirjoittamaan yksinkertaisia mutta hyödyllisiä komentosarjoja jo muutamassa viikossa. Jatkuva ammatillinen kehittyminen on nyt päivän sana!</p>


<h3>Julkisuus</h3>


<p>Oletko koskaan kirjoittanut artikkelia ammattijärjestösi lehteen? Jos et vielä ole, voisit vaikka kirjoittaa OmegaT:n käyttämisestä.</p>


</div>


