<div class="container">
				
				
<h2>Vaatimukset</h2>




				
<h3>Järjestelmävaatimukset</h3>




				
<p>OmegaT:tä voi käyttää missä tahansa järjestelmässä, johon on asennettu tai voidaan asentaa JRE (Java Runtime Environment). Nykyään JRE tulee OmegaT:n mukana eikä sitä tarvitse hankkia erikseen. OmegaT on onnistuneesti asennettu Windowsiin (kaikkiin versioihin 98:sta lähtien), Macintosh OS X:ään and Linuxiin. </p>

<p>Microsoft Office 2007 XML -muotoisia tiedostoja voidaan kääntää OmegaT:llä suoraan. Vanhempia MS Word -tiedostoja sekä Excel ja Powerpoint -tiedostoja voi kääntää kun ne on muunnettu OpenOffice.orgiin (myös ilmaisohjelma). OpenOffice.orgin voi hankkia vasemalla Kolmannen osapuolen ohjelmat -painikkeen alla olevasta linkistä.</p>




				
<h3>Käyttäjävaatimukset</h3>




				
<p>OmegaT:tä ei ole erityisen hankala asentaa tai käyttää, mutta ohjeita on suostuttava lukemaan ja noudattamaan. Jos vaistomaisesti vieroksut ohjeiden lukemista ja sinulla on tapana tutustua uusiin ohjelmiin painamalla kaikkia näppäimiä, kunnes jotain toivotun suuntaista tapahtuu, OmegaT ei todennäköisesti ole sinulle sopiva ohjelma. Käyttäjän pitää myös suostua hankkimaan ja asentamaan muita (ilmaisia) ohjelmia. </p>




				
			
