<div class="container">
			
<h2>OmegaT projekt i Vi</h2>


			
<p>OmegaT nije tek jedan proizvod i ništa više od toga; radi se o uzbudljivom projektu u kome i vi možete učestvovati.</p>

<p>OmegaT predstavlja slobodan software. To znači da ga korisnici mogu slobodno preuzimati i koristiti uz vrlo malo ograničenja. Imate takođe i slobodu da ga kopirate i dajete drugima.</p>


			 
<p>OmegaT je open-source softver. To znači da, ukoliko imate sklonosti za to, da možete modificirati softver OmegaT, tako da on odgovori vašim potrebama. Propovjednicima open-source softvera, ova je sloboda još značajnija od izuzeća od obaveze plaćanja.</p>


			 
<p>Na isti način, projektom OmegaT rukovode dobrovoljci koji za svoj rad i vrijeme ne primaju novčanu naknadu. Ako vam je OmegaT korisna, vaš će kontakt sa razvojnom ekipom radi davanja novčanog doprinosa, biti dobrodošao. Ipak, ovaj se projekt, radi svog preživljenja i napretka mnogo više oslanja na korisnike OmegaT koji pružaju podršku u drugim vidovima, osim one finansijske.</p>


			 
<p>OmegaT projekt će imati koristi od još veće podrške od strane dobrovoljaca u gotovo svim oblastima. Iako su mnogi korisnici ovoga svjesni, njihova česta reakcija je slijedeća: "Ali ja ne umijem programirati!". Programiranje je, sasvim izvjesno, značajna funkcija, jer bez njega nema ni softver aplikacije. Međutim, programiranje nije jedini vid posla kojim se može doprinijeti. U nastavku se nalazi popis oblasti gdje su dobrovoljci više nego dobrodošli!</p>

 
<h3>Izrada dokumentacije</h3>


<p>Dokumentacija je izuzetno važna. Mnogo vas koji sada čitate ovaj tekst, ste prevodioci koji su preveli jako mnogo korisničke dokumentacije. Da li ste ikad razmišljali da i sami napišete nešto od korisničke dokumentacije? To je posao koji drugim ljudima, korisnicima, zaista širi vidike!</p>


<h3>Lokalizacija</h3>


<p>Zahvaljujući radu prevodilaca u ranijem periodu, korisnička površina OmegaT i/ili Help tekstovi, prevedeni su na više jezika. Znači da je preostalo još samo nekoliko hiljada jezika! Lokalizacija OmegaT u druge jezike predstavlja takođe i stalni radni projekt, obzirom da se u postojeći softver stalno dodaju nove karakteristike i funkcije. Pogledajte <a href="translation-info.html">ovdje</a> radi upoznavanja s pojedinostima u vezi lokalizacije/prevođenja OmegaT.</p>


<h3>Testiranje</h3>


<p>Jedna od najkorisnijih stvari koje korisnici OmegaT mogu učiniti... je da koriste alatku OmegaT. Kad se desi da pronađu ponešto što ne funkcioniše, ili nedostatke u dokumentaciji, mogu nam to javiti.</p>


<p></p>

<h3>Programiranje (Java)</h3>


<p>OmegaT je napisana u Java programskom jeziku. Ako ste programer i eventualno poznajete ovaj jezik, voljeli bismo da nam se javite. Ako niste...</p>

<h3>Programiranje (ne u Java)</h3>


<p>...ne znači uvijek da sve programiranje mora nužno biti rađeno u Java. Ako programirate u drugim jezicima, možete sačinjavati kodove za podršku "core" aplikaciji. Na primjer, takvi pomoćni kodovi već su rađeni u Star Basic i Tcl/Tk. Ali čujemo vas kako sada govorite: "pa ja uopšte ne umijem programirati". Pa dobro, šta mislite, vrijedi li da malo naučite nešto od njega? Ako ste u cijelini dovoljno vješt/a sa računarima, te odaberete jedan direktan skript jezik kao što je Tcl/Tk, mogli biste ga naučiti u mjeri koja će vam omogućiti da u roku od nekoliko sedmica počnete pisati jednostavne ali korisne skriptove. Danas se puno govori o tom permanentom stručnom usavršavanju, zar ne?</p>


<h3>Publicitet</h3>


<p>Da li ste ikad napisali neki članak za časopis vašeg profesionalnog udruženja? Ako do sada za to niste imali prilike, kako bi bilo da napišete nešto o načinu rada sa OmegaT?</p>


</div>


